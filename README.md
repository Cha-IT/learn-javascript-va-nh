# learn-javascript

Grunnleggende oppgaver i programmering
For å besvare disse oppgavene skal du skrive kode i JS-vinduet over. Du kan skrive ut svarene enten ved hjelp av console.log() eller document.write().

Om du kan det fra før kan du også bruke DOM og skrive ut svaret i et element (f.eks. div) under oppgaveteksten på hver oppgave.
Ikke stress hvis du ikke skjønner hva jeg mener med dette, vi skal lære mer om dette senere

I oppgavene der du skal ta inn data (input) kan du enten ta inn dette ved å lagre verdiene i variabler i koden (hardkoding), la brukeren skrive det inn med prompt() eller bruke tekstfelt i HTML, hvis du kan det fra før (dette skal vi også lære senere).

NB! Siden Codepen oppdaterer forhåndsvisningen hele tiden, vil prompt-vinduet poppe opp om og om igjen. Vi løser dette ved å kommentere ut denne linjen (//), og kun ta bort kommentarmarkørene når koden skal kjøres.

## Oppgave 1
Lag et program som tar inn et navn som en variabel, og skriver ut "Hei" + navnet.

## Oppgave 2
Lag et program som tar inn to tall og lagrer de som variabler. Deretter skal programmet skrive ut regnestykker med de to tallene.
For eksempel
4 + 3 = 7
4 - 3 = 1
4 * 3 = 12
4 / 3 = 1,3333

## Oppgave 3
Lag et program som tar inn alderen til en person. Hvis alderen er under 18 skal det skrives ut "Du får ikke kjøpe øl". Hvis alderen er 18 eller over skal det skrives ut "Du får kjøpe øl".

## Oppgave 4
Lag et program som sjekker alderen til en person for å sjekke hva slags billett personen kan kjøpe på bussen.
Hvis personen er under 18 kan hen kjøpe barnebillett
Hvis personen er mellom 18 og 67 skal hen kjøpe voksenbillett
Hvis personen er 67 eller over kan hen kjøpe honnørbillett
